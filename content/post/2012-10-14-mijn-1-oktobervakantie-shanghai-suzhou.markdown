---
author: simazhi
comments: true
date: 2012-10-14 17:18:57+00:00
layout: post
link: http://www.thomasvanhoey.com/shanghai/mijn-1-oktobervakantie-shanghai-suzhou
slug: mijn-1-oktobervakantie-shanghai-suzhou
title: 'Mijn 1-oktobervakantie: Shanghai & Suzhou'
wordpress_id: 1728
categories:
- Blog
- Shanghai
- Suzhou
tags:
- Gardens
- karaoke
- Shanghai
- Suzhou
- vakantie
---

_In deze megatoffe post kom je te weten wat ik deed tijdens het eerste deel van mijn 1-oktobervakantie. Ben je een curieuzeneuzemosterdpot? Binnenkort komt het vervolg en een mini verrassing voor de liefhebbers!_

Beste vrienden van de poëzie mijn blog, in [de vorige post](http://www.thomasvanhoey.com/suzhou/kuieren-in-de-talmende-tuin-tergende-karaoke-en-kung-fu-of-taekwondo-deel-iii) had ik er al op gezinspeeld dat ik het nu over de vakantie ging hebben. Inderdaad, je leest het nog steeds goed, ik was hier nog geen maand en had al een vakantie! Ter ere van de [nationale feestdag](http://en.wikipedia.org/wiki/National_Day_of_the_People's_Republic_of_China) (1 oktober) en het [Midherfstfestival ](http://en.wikipedia.org/wiki/Zhongqiujie)(Zhongqiu jie 中秋节)– laat dat woord eens door een buitenlander lezen, hilarisch! – kreeg iedereen een week verlof. En met iedereen bedoel ik in dit geval echt wel élke Chinees. De _shi_-_yi_ vakantie “十•一”假期 (1 oktober vakantie) is naast Chinees nieuwjaar één van de twee drukste periodes in het jaar, waarbij de Chinezen allemaal terugkeren naar hun ouderlijk huis om samen te komen, naar de volle maan te kijken – teken van volheid en reünie – en calorierijke [maankoekjes ](http://en.wikipedia.org/wiki/Mooncakes)te eten. Aangezien we geen school hadden, was het ook voor ons een ideaal moment om proberen te reizen (ondanks de drukte) en onze Belgische vrienden terug te zien.

De vakantie begon al enkele dagen vroeger voor mij en Joke, namelijk op donderdag 27 september. Dan werden we immers verwacht in de Kaiba-bar in Shanghai waar ze Belgisch bier serveren en ook traditionele kost à la frietjes, wafels en _stew meat in grandma’s style_. Reden van de uitnodiging? De KU Leuven China alumni club (met onze [vicedecaan internationalisering](http://www.kuleuven.be/wieiswie/nl/person/00005539) = _guanxi_ ^^) nodigde alle Chinezen uit die in Leuven hadden gestudeerd + alle sinologen die in China zitten. En daar konden [Joke](http://jokevdborre.waarbenjij.nu/reisverslag/4393954/vakantievertelsels), [Anneleen](http://anneleeninchina.wordpress.com/2012/09/27/eerste-lesweek-en-vakantie/), [Tessa ](http://willemstessa.wix.com/tessainchina)en ik natuurlijk geen nee tegen zeggen, vooral niet omdat de lieve Vicky van het International Office ons maar bonnetjes blééf geven voor gratis bier. Enkele suggestieve prentjes onderaan in de post...

De volgende dag sloegen we een lesje over – we hadden immers 3 vriendjes bij ons, want ook [Yoana ](http://yoanainchina.waarbenjij.nu/)was mee met de rest naar Suzhou afgezakt opgeklommen – en verkenden we Shantangjie 山塘街, een pittoresk straatje waar ik misschien al wel foto’s van heb laten zien (maar misschien ook niet) en waar ik een traditionele stenen fluit – de [_xun_ 埙](http://en.wikipedia.org/wiki/Xun_(instrument)) - kocht. De volgende dag lieten Joke en ik de campus zien aan de anderen en in de namiddag gingen we kaartjes boeken voor de bus naar onze volgende bestemming. Wat die is, blijft voorlopig nog geheim. Tenzij je spoilers wilt en op één van de links hierboven klikt. In tegenstelling tot wat één van die spoilerende bronnen vermeldt, gingen we pas de dag nadien naar de volgende dag naar de volgende attractie in Suzhou (omdat Yoana jammer genoeg ziek werd en wat behoefte had aan platte rust), gelegen in een zeer afgelegen buurt: [Tiger Hill.](http://en.wikipedia.org/wiki/Tiger_Hill,_Suzhou)

Tiger Hill (_Huqiu_ 虎丘) is een heuvel  die volgens de Chinezen lijkt op een kruipende tijger (Crouching Tiger, …). Volgens een andere legende zou de stichter van Suzhou,[ koning He Lü 闔閭 van Wu 吴](http://en.wikipedia.org/wiki/King_Hel%C3%BC_of_Wu) (514-496 v.C.), daar begraven liggen en kwam er drie dagen na zijn begrafenis een witte tijger tevoorschijn. Bovenop de heuvel staat de Wolkenrotspagode (_Yunyan sita_ 云岩寺塔) die in 961 n.C. voltooid werd en eigenlijk de ‘Chinese Toren van Pisa’ is, omdat hij zo’n 3,5° scheef staat. Helaas zijn we zo’n twee jaar te laat, want sinds september 2010 mag je niet meer naar boven. ’s Avonds deden we karaoke in onze favoriete bar!

De dag erna gingen we naar het [Jinjihu 金鸡湖](http://en.wikipedia.org/wiki/Jinji_Lake) , ofte ‘Meer van de Gouden Kip’. _Kiekens_ heb ik er niet gezien, wel supergrote huizen en hotels die me deden denken aan Californië. Ook was het echt wel een mooi uitzicht, zo met het water en de rust. We zagen een Belgische chocolade/bierbar die de naam Bruxelles droeg; helaas was die gesloten, want de eigenaars waren ook op vakantie L. Gelukkig konden we ons storten op de popcorn die ze daar speciaal voor ons gemaakt hebben. Oh, en suikerspin! Er was ook een park met Don Quijote, waar sommige Chinezen bladerenkronen droegen. _Don’t ask, just watch the_ prentjes vanonder.

De laatste dag die we spendeerden met onze bende van vier vijf gingen we naar Pingjianglu , zeg maar de [Ramblas ](http://en.wikipedia.org/wiki/Ramblas)van Suzhou. Daar kocht ik een magisch vel dat je kan gebruiken om te kalligraferen, maar het speciale zit ‘m in dat je geen inkt gebruikt, maar gewoon water en een penseel. Na drie minuten verdwijnt het gekalligrafeerde karakter hocus-pocus-pats! We deden er ook een boottochtje met een veerman die mooie liedjes kon zingen over dat de rivier ook mooi was én we bezochten ook het [Momi café ](http://en.wikipedia.org/wiki/Momi_cafe)dat ook een wikipediapagina heeft en elke passerende Chinees steevast vastlegt op foto.

Je vraag je misschien af waarom we zolang in Suzhou spendeerden? Het oorspronkelijke plan was om naar Suzhou, Hangzhou, Ningbo en Nanjing te gaan. Helaas bleek dat al snel iets te druk en viel Nanjing dan af. Daarna viel ook Hangzhou af omdat onze plaatselijke correspondent er jammer genoeg niet in geslaagd was een verblijfplaats te vinden – met al die Chinezen die dan ook naar daar afzakken hé. Wie goed gelezen heeft en enkele de belangrijke info uit bovenstaande regels kan distilleren, weet naar waar wij de dag nadien vertrokken. De anderen zullen nog moeten wachten op mijn volgende post, haha!

![](http://www.thomasvanhoey.com/nextgen-attach_to_post/preview/id--2143)





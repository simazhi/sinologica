---
author: simazhi
comments: true
date: 2013-07-08 15:32:34+00:00
layout: post
link: http://www.thomasvanhoey.com/reisjes/bergen-en-dalen-ii
slug: bergen-en-dalen-ii
title: Bergen en dalen (II)
wordpress_id: 1750
categories:
- Blog
- Reisjes
tags:
- China
- reisjes
- travel
- vakantie
- Zhangjiajie
---

Een vervolgupdate van de [vorige post ](http://www.thomasvanhoey.com/huangshan/april-ii-a-k-a-bergen-en-dalen-i)kan je bij dezen lezen. Maar eerst nog het algemene plan voor volgende updates: er komt er nog zeker één van het 'gewone' leven in Suzhou de laatste maanden (niet enkel reisjes) en dan één over het einde en het afscheid en dan nog één die verslag doet van mijn laatste weken, reizend door het Rijk van het Midden.

![](http://www.thomasvanhoey.com/nextgen-attach_to_post/preview/id--4659)

Voor het definitieve einde er zat aan te komen, met al die examens,  je kent dat wel, besloten we om nog een laatste keer op reis te gaan. Go out with a blast, zeg maar. Zodoende stonden we donderdag 6 juni 's ochtends om zes uur of een dergelijk onmogelijk vroeg uur buiten te koekeloren, op weg naar het station. We gingen immers naar een 'dal', de stad[ Wuhan 武汉](http://en.wikipedia.org/wiki/Wuhan), hoofdstad van de provincie Hubei 湖北 en meest bevolkte stad van Centraal-China.

Wat hebben we daar gedaan? Wel, allereerst hebben we uitgerust. Hoezo uitgerust? Wel, we waren doodmoe van de regen die we moesten trotseren op de eerste dag. Normaal is Wuhan één van de drie stoofovens van China - een eufemisme voor de dodelijke temperaturen die het kwik daar kan bereiken, maar door de regen was het er koel, koud. Opkikker van de dag was de deftige pita die we hebben gegeten.

![](http://www.thomasvanhoey.com/nextgen-attach_to_post/preview/id--4660)

Dag twee, en een uitgerust team bestaande uit Joke, Katrin, Shengli (of Sjochie voor de intimi) en Thomas waren op verkenning in Wuhan. We deden als eerste de Hubu xiang 户部巷 aan, een bekend eetstraatje in Wuhan.

Daarna waren we op weg naar de[ Gele Kraanvogel Toren](http://en.wikipedia.org/wiki/Yellow_Crane_Tower) (huang he lou 黄鹤楼), een mooie toren op  het hoogste punt van Wuhan. Wellicht is hij zo mooi, omdat hij nog maar zo'n dertig jaar daar staat te pronken. Desalniettemin heeft België ooit aanstaande koning Prins Philippe naar daar op bezoek gestuurd en werden er kiekjes gemaakt. Wij konden het ook niet laten:

![](http://www.thomasvanhoey.com/nextgen-attach_to_post/preview/id--4661)

Daarna zagen we vanop de heuvel een mooi modern gebouw - we konden het niet laten om een kijkje te gaan namen. Bleek het toch wel niet het grastis Xinhai Museum te zijn zeker? Als bij het woord 'Xinhai' geen belletje gaat rinkelen, dan is dat normaal. Het is echter wel een belangrijk woordje; het verwijst immers naar de [Xinhai revolutie ](http://en.wikipedia.org/wiki/Xinhai_Revolution)辛亥革命 in 1911, die verantwoordelijk was voor de val van het Chinese keizerrijk en, zo blijkt uit het museum, ontstaan is uit de Wuchang uprising (_nvdr_, Wuchang is een district van Wuhan). Jackie Chan heeft er een goed jaar geleden nog een film over uitgebracht. Daarnaast geef ik je ook nog enkele sfeerfoto's over onze avonturen aan de Yangtze rivier, die blijkbaar door Wuhan stroomt en waarin Chinezen vaak zwemmen.

[caption id="attachment_1036" align="aligncenter" width="450"][![Chinezen in opstand](http://www.thomasvanhoey.com/wp-content/uploads/2013/07/cimg66591.jpg?w=450)](http://www.thomasvanhoey.com/wp-content/uploads/2013/07/cimg66591.jpg) Chinezen in opstand[/caption]

![](http://www.thomasvanhoey.com/nextgen-attach_to_post/preview/id--4662)

Die avond was het weer trein op en werden we getransporteerd naar... [Zhangjiajie ](http://en.wikipedia.org/wiki/Zhangjiajie)张家界! Daar heb je een mooi park, dat we natuurlijk bezocht hebben aan de "schappelijke" prijs van 160 yuan (= 20 euro) voor een driedagenticket, waarbij je dus een bankkaart krijgt en je duimafdruk gescand wordt. Vrij technisch allemaal... Ook vind je er apen en andere insecten en vuile beestjes. Een overzicht van de dieren die ik moedig heb getrotseerd:

![](http://www.thomasvanhoey.com/nextgen-attach_to_post/preview/id--4663)

Maar we gingen natuurlijk niet voor de fauna, maar wel voor de flora en de onderliggende gesteenten. Het park kent vooral karstgebergten, die in mooie steile heuvels afsteken tegen de horizon. Echt waar, na Huangshan was dit het mooiste landschap (voorlopig) dat ik heb mogen aanschouwen in China. Binnen het park staat vooral het gebied van Tianzishan 天子山 bekend, alsook de Hallellujaberg, die voorheen Wulingyuan heette, maar omwille van één of andere film - Avatar of zoiets, van een zeker James Cameron en iets met 3D-brilletjes - herdoopt werd.

[caption id="attachment_1048" align="aligncenter" width="450"][![Hallelluja berg](http://www.thomasvanhoey.com/wp-content/uploads/2013/07/cimg6851.jpg?w=450)](http://www.thomasvanhoey.com/wp-content/uploads/2013/07/cimg6851.jpg) Hallelluja berg[/caption]

![](http://www.thomasvanhoey.com/nextgen-attach_to_post/preview/id--4664)

[caption id="attachment_1072" align="aligncenter" width="450"][![Zhangjiajie](http://www.thomasvanhoey.com/wp-content/uploads/2013/07/cimg7167.jpg?w=450)](http://www.thomasvanhoey.com/wp-content/uploads/2013/07/cimg7167.jpg) Zhangjiajie[/caption]

Ergens in het midden van ons verblijf daar bezochten we een grot daar in de buurt, de Gele Drakengrot. Foto's trekken was er lastig, en ik heb ook al meer indrukwekkende grotten gezien (grotten van Nerja in Spanje!!), maar toch was het wel de moeite waard. En geloof me, er geraken was _gene kattepis_.

[caption id="attachment_1064" align="aligncenter" width="450"][!["Gele draak"](http://www.thomasvanhoey.com/wp-content/uploads/2013/07/cimg70841.jpg?w=450)](http://www.thomasvanhoey.com/wp-content/uploads/2013/07/cimg70841.jpg) "Gele draak"[/caption]

![](http://www.thomasvanhoey.com/nextgen-attach_to_post/preview/id--4665)

De laatste dag in het park dachten we om nog gauw even een dorpje van de lokale bevolking mee te pikken. Wij dus helemaal naar beneden, ervan uitgaand dat die mensen aan de stroom onderaan de voet van de berg leefden. Helaas pindakaas, helemaal op de top, waardoor we terug helemaal naar boven moesten klimmen na helemaal te zijn afgedaald. Grmbl... Maar de klim was wel tof, vooral met Joke. Gelukkig was er dan een kabellift terug naar beneden, hoera technologie. Ook was er een aap die recht in mijn lens keek:

![](http://www.thomasvanhoey.com/nextgen-attach_to_post/preview/id--4666)

Na onze avonturen in het park, gingen we naar een Penthouse hostel in Zhangjiajie City, zodat we de volgende dag op ons gemak naar Tianmenshan 天门山 konden gaan, een ander park, aan de andere kant van de stad. Die berg is befaamd omwille van zijn gat in de berg (山), als het ware een poort (门) naar de hemel (天). "Da's goed" zei Joke, "maar ik ga niet mee. Ik blijf liever in mijn bed want op die berg heb ik last van diarr..." En aldus geschiedde het dat we met z'n drieën ons begaven naar Tianmenshan, in naar verluidt de "langste kabellift ter wereld". Je kan enkele toffe dingen doen op die berg, die eigenlijk vrij vlak is bovenaan. Zo is er een glasplaat, zodat je onder je de lucht kan zien terwijl je wandelt op de glazen berglank. Er is een mooie boeddhistische tempel. Oh, en een uitkijkpost die wemelt van de vuile insecten. Brrr, de kriebels op mijn rug als ik er nog maar waag aan terug te denken.

![](http://www.thomasvanhoey.com/nextgen-attach_to_post/preview/id--4667)

Zo, dat was het dan weer voor deze keer. Veel plezier met naar de prentjes te kijken!

Thomas

---
author: simazhi
comments: true
date: 2015-09-05 12:23:45+00:00
layout: post
link: http://www.thomasvanhoey.com/blog/afscheid-ii
slug: afscheid-ii
title: Afscheid (II)
wordpress_id: 4833
categories:
- Blog
- Taiwan
tags:
- Gaoxiong
- reisjes
- summer school
- Taipei
- Taiwan
---

[In de vorige update](http://www.thomasvanhoey.com/reisjes/afscheid-i) kon je lezen hoe het afscheid in China gebeurde. Hier zal ik het hebben over de thuiskomst en wat er in de laatste twee jaar gebeurde.







We kwamen aan in Zaventem. Ik droeg mijn rijsthoed want dat was een souvenir, maar hij paste niet in mijn koffer noch mijn rugzak. Die was trouwens gecontroleerd geweest in Heathrow, want mijn deo zat er nog in. De mevrouw van de douane vond dat hij zwaarder was dan 10kg wat ik contesteerde, maar eigenlijk zat ze er niet veel naast - ik bleek 25kg op mijn rug mee te sjouwen. Maar goed, thuis.







Ik kwam terug in Loenhout, kreeg als rasechte Belg frieten voorgeschoteld en smulde ervan. De rest van de vakantie hing ik thuis rond en sprak af met vrienden en mijn vriend. Vervolgens begon het jaar terug en begon ik mijn master in de Sinologie, terwijl ik ook preses was, of toch probeerde te zijn, van [mijn studentenkring Eoos - beste kring ever](http://eoos.be)! Mijn voorgevoel dat ik had in Huangshan bleek dus gegrond. Dat jaar verliep ongelooflijk goed en ik heb eigenlijk nergens spijt van. Er volgen evenwel niet veel foto’s omdat de meeste niet zo vatbaar zijn voor publicatie :p.







 ![](http://www.thomasvanhoey.com/nextgen-attach_to_post/preview/id--4926)







Op het einde van het jaar zijn Joke en ik onze Tsjechische vrienden gaan bezoeken in... Tsjechië. Het was zo leuk om na een jaar mijn kamergenoot Jan en de meisjes Míša en Helena (Helča) terug te zien! We hebben Praag bezocht, alsook Podbo#!?#y, de onuitspreekbare plaats waar Míša woont, en Čelákovice, waar Jan woont en het dichtbij gelegen Kutná Hora.







 ![](http://www.thomasvanhoey.com/nextgen-attach_to_post/preview/id--4927)







In de vakantie had ik de kans om naar National Taiwan University te gaan om deel te nemen aan hun summer school “Translating Chinese” met een beurs. Ik denk dat die zes weken daar bijna het mooiste was dat me kon overkomen - durf ik te zeggen dat het beter was dan Suzhou?




Ook daar heb ik vele vrienden leren kennen (Snow, Antonio, Irene, Jiye, Aaron, Sean, Andy, Steven, Austin, Quint, Magnus... zo vele mensen) en de enkele foto’s die ik hieronder toon, doen de mooie momenten ginder niet genoeg recht aan. Die summer school mondde trouwens uit in een vertaalproject, dus check dat zeker uit hier op de [site van Babel 101](http://www.babel101.com/)!




Maar ook die intensieve periode liep helaas (te) snel ten einde en alweer was er een vrij emotioneel afscheid. Ik weet nog hoe ik net terug thuis kwam en zei: “Zet me terug op de vlieger.” Bovendien zei de zeegod in een tempel daar al dat ik zou terugkeren... Tijd voor sfeerbeelden!







![](http://www.thomasvanhoey.com/nextgen-attach_to_post/preview/id--4928)




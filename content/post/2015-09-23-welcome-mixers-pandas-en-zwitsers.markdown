---
author: simazhi
comments: true
date: 2015-09-23 14:52:29+00:00
layout: post
link: http://www.thomasvanhoey.com/blog/welcome-mixers-pandas-en-zwitsers
slug: welcome-mixers-pandas-en-zwitsers
title: Welcome mixers, panda’s en Zwitsers
wordpress_id: 5058
categories:
- Blog
- Taipei
tags:
- NTU
- Taipei
- temple
- zoo
---

[In de vorige post](http://www.thomasvanhoey.com/blog/toekomst-in-taiwan) beschreef ik mijn aankomst/toekomst hier in Taiwan, die vlot verlopen was en wat ik de eerste week zoal deed. In deze update gaan we verder.







Zaterdag 12 september had ik afgesproken met mijn buddy Wen-Lin. Hij heeft me gebracht naar de [Longshan Temple (龍山寺)](https://en.wikipedia.org/wiki/Mengjia_Longshan_Temple), een tempel gebouwd in de 18de eeuw door inwijkelingen uit Fujian (Mainland China). De tempel was nog steeds even mooi als vorig jaar, toen ik hem in de zomer had gezien. En ook deze keer heb ik het orakel geraadpleegd, met de vraag of ik goed met mijn promotor zou kunnen opschieten, want die had ik tot dan toe nog nooit gezien. Alles was positief. (Als er trouwens mensen zijn die willen weten hoe zo’n orakelraadpleging in zijn werk gaat en daar een boogupdate over willen, laat het weten. Geldt ook voor eender welk ander onderwerp.) Daarna nam Wen-Lin me mee naar een Japans straatje in Wanhua, dat ook nog wel mooi is. Fototijd!







![](http://www.thomasvanhoey.com/nextgen-attach_to_post/preview/id--5332)













Later die dag zijn we samen naar de Welcome Mixer gegaan, georganiseerd door het International Office hier. Blijkbaar was dat de eerste keer dat het buiten was en zo groots en vooral… zo Amerikaans. Ik denk dat het enige grappige aan de geforceerde grappen was dat het zo slecht was. Positief: je kon een fiets winnen als je een selfie nam met je buddy (trek hier lessen uit buddy programma van de KU Leuven - zo integreer je wel beter). En qua acts viel het wel mee: eerst was er een dans met sexy meisjes, dan een tapdansvoorstellinkje op de typische tapdansmuziek gemaakt door Ke$ha, gevolgd door een soort gameshow waar niemand aan mee wilde doen, waarna we (helaas?) te maken kregen met het rapfenomeen Guaiguai, te vinden op allerlei sociale media onder de namen [‘I am Guaiguai’ of ‘Guaiguai the rapper’](https://www.youtube.com/watch?v=ob6nwKWKBQM), voor mocht je hem verwarren met het merk van koekjes dat ook guaiguai 乖乖 heet. Op het einde volgde er een dj-set en liepen alle, naar mijn vermoeden, Amerikanen en uitwisselingsstudenten (die voor de lol hier even komen verblijven), naar het podium om het feestje in te zetten. Ik had niet echt de behoefte om daartussen te gaan springen, omdat ik echt wel genoeg feestjes heb meegemaakt in België en daar nog voldaan van ben :) . Blijkbaar was dat vreemd, want Yuru van het International Office kwam mij daarover uithoren en trok een foto van mij en Wen-Lin. Maar het was wel een leuke avond, ik was ook blij dat ik enkele _girls_ van de summerschool kon terugzien (de foto waarbij we kruisjes maken).







 ![](http://www.thomasvanhoey.com/nextgen-attach_to_post/preview/id--5334)







Zondag dan had ik afgesproken met een van mijn nieuwe vrienden hier, met de mooie naam Choco. Ik heb in de dierentuin - trouwens spotgoedkoop: 60 NTD of 1,6 euro volledige prijs - hem dan maar alles verschillende betekenissen van die term uitgelegd: van de nutella-achtige substantie over de aap van Jommeke tot het scheldwoord op het voetbalveld. We zagen koala’s, panda’s, olifanten, kamelen, vogels… En na wat chillen in de namiddag zijn we ook nog hot pot 火鍋 (Chinese fondue) gaan eten. Yummy yummy in my tummy. En nog wat seksuele innuendo (18+!!!): blijkbaar heet een eikel in het Chinees een schildpaddenhoord (_guitou _龜頭). Daar zie je ook een foto van (het dier he, vuilaards!). Ook van een melkslang.







![](http://www.thomasvanhoey.com/nextgen-attach_to_post/preview/id--5335)













De daaropvolgende maandag begon het academiejaar hier (14 september), maar omdat ik maandag geen les heb, had ik dus nog vakantie. ’s Morgens ben ik mijn Alien Resident Card gaan aanvragen, en daarna ben ik vertrokken naar Chiang Kai-Shek Memorial Hall om daar een oude bekende voor trouwe lezers van deze blog te ontmoeten: Katrin uit Zwitserland was in het land!




Dat was eigenlijk ook nog wel grappig, want eerst had ze rondgetrokken met Joke in Zuidoost-Azië tijdens de zomervakantie, en nu was ze in Taiwan! Met de meeste leden van haar gezin, papa Urs en mama Jiraporn ‘Jim’, maar zonder broer Stefan. En ze werd rondgeleid door een vrouw die we hadden ontmoet tijdens ons uitje in [Wuyishan](http://www.thomasvanhoey.com/reisjes/kerstupdate-i-wuyishan-en-de-sint).




In groep zagen we dus [Chiang Kai-Shek Memorial Hall](https://en.wikipedia.org/wiki/Chiang_Kai-shek_Memorial_Hall), de 508 m hoge [Taipei 101](https://en.wikipedia.org/wiki/Taipei_101) en daarna een uitzicht over Taoyuan, waarna we lekker aten en samen Cocodrankjes dronken.







De dag erna vertrok Katrin naar Japan en ik naar de les. Maar dat is voor de volgende update (die er vrij snel zal aankomen).







![](http://www.thomasvanhoey.com/nextgen-attach_to_post/preview/id--5337)




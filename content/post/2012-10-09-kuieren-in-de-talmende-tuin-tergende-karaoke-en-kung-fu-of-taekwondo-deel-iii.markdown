---
author: simazhi
comments: true
date: 2012-10-09 09:57:55+00:00
layout: post
link: http://www.thomasvanhoey.com/suzhou/kuieren-in-de-talmende-tuin-tergende-karaoke-en-kung-fu-of-taekwondo-deel-iii
slug: kuieren-in-de-talmende-tuin-tergende-karaoke-en-kung-fu-of-taekwondo-deel-iii
title: Kuieren in de Talmende Tuin, Tergende Karaoke en Kung Fu of Taekwondo? (deel
  III)
wordpress_id: 1727
categories:
- Suzhou
tags:
- Suzhou
- taekwondo
---

_Studeer je geschiedenis of archeologie? Of maak je graag een tijdlijn met mijn belevenissen? Check dan zeker [deel I](http://sinologica.wordpress.com/2012/10/06/kuieren-in-de-talmende-tuin-tergende-karaoke-en-kung-fu-of-taekwondo-deel-i/) en [deel II](http://sinologica.wordpress.com/2012/10/07/kuieren-in-de-talmende-tuin-tergende-karaoke-en-kung-fu-of-taekwondo-deel-ii/) uit van deze trilogie aan updates!_

Nu volgt nog de ’staart’ van deze update. Maandag 24 september stonden Joke en ik paraat in turnzaal hier op onze campus. Er was ons verteld dat we een proefles van Kung Fu konden volgen en nu we toch in China waren, was het misschien wel eens het moment om daar eens naar te gaan kijken. Toen er na een halfuur nog geen Kung Fu’ers waren opgedaagd, kon een andere buitenlandse student ons vertellen dat de lessen die maandag toevallig een uur later waren verzet, maar dat niemand dat had gezegd tegen hem. Omdat we toch niets beters te doen hadden en omdat we in de zaal ernaast naar een repetitie konden kijken van een aantal gespierde jongens die halfnaakt een choreografie vanbuiten leerden, hi-la-risch!, én ze noemden het ‘Energy Dance’, besloten we te wachten. Toen de Martial Artists, zoals ze dat in het Engels noemen, dan eindelijk arriveerden, bleek het niet om Kung Fu te gaan, maar om [Taekwondo ](http://nl.wikipedia.org/wiki/Taekwondo)(_Taiquandao_ 跆拳道 voor de Chinezen):  een[ Koreaanse gevechtssport](http://en.wikipedia.org/wiki/Taekwondo) die vooral bestaat uit trappen (_tai_) en slaan (_quan_).

We waren daar nu toch, dus besloten we ons over onze initiële teleurstelling heen te zetten en deze sport eens uit te proberen. We begonnen met ons lichaam op te warmen met variant van het ons bekende spel tikkertje. Echt waar, ik viel bijna om van het lachen, omdat echt iedereen [Joke ](http://jokevdborre.waarbenjij.nu/reisverslag/4393954/vakantievertelsels)liet lopen. Ik denk dat ze ocharme één minuut in totaal heeft neergezeten. Daarnaast vind ik het jammer dat ik mijn fototoestel niet bijhad, want die kiekjes zouden later nog veel geld waard zijn op één of andere markt (de zwarte -? De jaar-? Ik moet het eens aan haar vragen op welke markt ze daar geld voor hadden gegeven :p ).

De training, die naar verluidt gemiddeld 2,5 uur tot 3 uur duurt en drie keer per week doorgaat, viel eigenlijk echt nog wel goed mee. Zo goed dat we zelfs lid zijn geworden de volgende keer, hoewel ik die les mij echt serieus hard geschaafd heb aan mijn elleboog en beide knieën. De wonden zijn nu, na zo’n twee weken bijna geheeld. Maar dat het was ook wel een beetje mijn eigen schuld, omdat ik nog geen kimono (of hoe dat kledingstuk ook heet) droeg, maar wel mijn T-shirt en short. Nog even een leuk weetje: de club is aangesloten bij de World Taekwondo Federation en de kleren, die blijkbaar de zeer prachtige naam _[dobok](http://en.wikipedia.org/wiki/Dobok) _dragen, krijgen op de rug de humoristische afkorting van W.T.F. - hihi haha.

![](http://www.thomasvanhoey.com/nextgen-attach_to_post/preview/id--1915)



Ach ja, het belangrijkste is dat we enkele wekelijkse afspraken hebben om iets aan beweging te doen. Daarmee bedoel ik dat je mij nog niet onmiddellijk met mijn goddelijk strandlijf moet verwachten op de volgende afspraak van de Olympische Spelen; hoewel ik nog een kleine vier jaar heb om te oefenen natuurlijk. Misschien moet ik eerst maar het niveau van mijn[ vroegere lerares van Latijn en Grieks, die hier een prachtige website heeft](http://users.telenet.be/wendy.geerts/) (_propaganda alert!_). Bij het stukje 'over mij' kan je zien waarom wij **altijd** braaf waren tijdens haar lessen.

Volgende keer krijgen jullie een overzicht van de avonturen tijdens mijn week vakantie hier. Ja, inderdaad, we waren twee-drie weken bezig en we hadden al vakantie. Misschien dat België ook eens kan overwegen om zo rond de nationale feestdag en een andere feestdag een vakantie te organiseren – misschien een drie weken durende vakantie van 21 juli tot 15 augustus? Het is maar een idee hé!

Peace out! (Klopt tweemaal op de borstkas en maakt daarna een V-teken)

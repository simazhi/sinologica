---
author: simazhi
comments: true
date: 2015-10-06 15:30:41+00:00
layout: post
link: http://www.thomasvanhoey.com/blog/school-1-les-2-vrije-tijd
slug: school-1-les-2-vrije-tijd
title: 'School: 1. Les 2. Vrije tijd'
wordpress_id: 5342
categories:
- Blog
- Taipei
tags:
- clubs
- fitness
- NTU
- Taipei
---

De [‘snelle’ update aangekondigd in de vorige post](http://www.thomasvanhoey.com/blog/welcome-mixers-pandas-en-zwitsers) is er eindelijk! Vandaag heb ik het voornamelijk over school, in beide etymologische betekenissen: 1. academisch leven en lessen e.d.; 2. vrije tijd.






Oorspronkelijk ging ik zes vakken volgen ( = 18 studiepunten), maar omdat dat werd beschouwd als een van de twaalf werken van Herakles, heb ik ondertussen 1 vak laten vallen. En terecht, want ze verwachten hier wel meer actieve input tijdens het jaar dan in Leuven heb ik de indruk.



Tweede kanttekeningetje: ik moet hier dus inderdaad nog les volgen, en dat voor 27 studiepunten. Ik denk dat het doctoraatssysteem van Azië op dit punt (pun(t) intended) verschilt van dat in het Westen? Mijn plan is dus om dit jaar het leeuwendeel op te nemen en dan nadien vooral te focussen op mijn onderzoek.



Dus, de vakken:



Allereerst zijn er de vakken van mijn promotor, [Lu Chiarung 呂佳蓉](http://chiarung.blog.ntu.edu.tw/) . Die geeft (1) Lexical Semantics en (2) Advanced Cognitive Grammar. Het eerste vak bestaat uit twee boeken lezen op een heel semester: een van Cruse over Meaning in Language, het andere van [Dirk Geeraerts](https://en.wikipedia.org/wiki/Dirk_Geeraerts), een professor uit Leuven van wie ik ook les heb gehad. Hier noemen ze hem Mr. G. en mijn eerste week bestond dan ook vooral uit het aanleren van de uitspraak van de naam Geeraerts: [ɣe:ra:rts]. Vooral ook omdat die in 2016 naar hier komt voor een conferentie.



Het tweede vak is een wekelijkse voorstelling van iemands onderzoek - we zijn met vijf mensen en ik moest al direct in de tweede week. Daarna discussiëren we daarover, terwijl we koekjes of andere versnaperingen eten die iemand heeft meegebracht haha.

Verder is mijn promotor gespecialiseerd in ideofonen in het Japans (onomatopeeën e.d.) en geeft ze ook nog een vak over ideofonen in Japanse manga, nl. Naruto en One Piece. Haar grote voorbeeld is Rock Lee, want die geeft nooit op. Ik kom ook echt heel goed met haar overeen en de verhalen die ik over haar hoor zijn allemaal positief. Ze nam ons ook mee in de eerste week naar een restaurant en trakteerde ons op eten en op… 3 liter Hoegaarden!!








 ![](http://www.thomasvanhoey.com/nextgen-attach_to_post/preview/id--5348)





Dan is er het vak Introduction to Syntax van [prof. Su I-Wen 蘇以文](http://homepage.ntu.edu.tw/~gilntu/Faculty/Lily_I-Wen_Su.html). Het is een vriendelijke vrouw met een voorliefde voor Croft en Cognitief-Functionele taalkunde. Ze vindt dat “studeren een beetje pijnlijk moet zijn” (學習應該痛) en durft zwaaien met uitspraken als “it’s all about meaning”, “it’s all about communication” en “it’s all about pragmatics”. Ik weet niet meer waarover het nu allemaal gaat, maar ik vind haar echt wel een goede docent. :)






Vak vier is Corpus Linguistics, het enige vak dat ik volg in het Engels. We moeten hier zelf een corpus maken en analyseren met python of R (_nvdr_, dit zijn programmeertalen). Ik kijk er wel naar uit en na drie sessies van het vak is het wel serieuzer dan het vak dat ik in Leuven had kunnen volgen.



Het laatste vak is Basic Issues in Cognitive Sciences. Dit is een wekelijkse lecture over verschillende onderwerpen gegeven door verschillende experts. Ik vind de opzet wel goed en zit nu aan 2/3 van goede presentaties. De eerste was echt ronduit slecht vond ik.







Oke, het droge tekstgedeelte is voorbij. Nu heb ik het over het clubsysteem hier. Op zaterdag 19 september ben ik met de Chinese Nederlander Joe en twee Chinese vrienden, Amber (Chen Yuwei) en Steve (Wang Hao) naar de voorstelling van alle clubs geweest en ik kom tot 1 grote conclusie: er is een club voor ALLES! Hier zijn enkele voorbeelden: ukelele, sm, basketbal, rugby, massage, Chinese traditionele geneeskunde, vijf verschillende taichiclubs, taekwondo, fitness, dansen op Japanse liedjes, dansen op Koreaanse schizzle, rock club, legerclub, zeven christelijke clubs, boeddhistische clubs, debatclub, koffiecultuurclub, vrouwenrechten, gay chat, break-danceclub EN NOG ZO VEEL MEER!








![](http://www.thomasvanhoey.com/nextgen-attach_to_post/preview/id--5350)








Ik heb lang getwijfeld om een club te vervoegen maar heb uiteindelijk gekozen om dat niet te doen (er is niets dat Eoos kan toppen + ik ben hier wel bezig), maar omdat ik toch wel iets wil doen naast mijn studies, heb ik besloten om naar de fitness te gaan. Op die manier kan ik een geleerd man (wen 文) worden die toch ook sterk is (wu 武) - blijkbaar de essentie van Chinese masculiniteit haha.









![](http://www.thomasvanhoey.com/nextgen-attach_to_post/preview/id--5352)





Nog twee mededelingen: hier waren aardbevingen rond 16 september, mijn eerste aardbeving. Ik werd wakker tussen 3 en 4 ’s nachts en mijn bed schudde… Verder was hier vorig weekend ook een tyfoon, Dujuan, van categorie 4 (op een schaal van 5), maar ook dat heb ik overleefd. En om die reden krijgen jullie deze clip van de kinderen van Destiny.










En als afsluitertje een episode uit mijn leven hier dat op veel bijval kon rekenen op Facebook.









![](http://www.thomasvanhoey.com/nextgen-attach_to_post/preview/id--5353)










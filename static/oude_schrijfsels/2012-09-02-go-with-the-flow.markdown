---
author: simazhi
comments: true
date: 2012-09-02 13:54:42+00:00
layout: post
link: http://www.thomasvanhoey.com/shanghai/go-with-the-flow
slug: go-with-the-flow
title: Go with the flow
wordpress_id: 29
categories:
- Shanghai
---

De tijd hier in Shanghai begint stilaan op te geraken, nog enkele dagen en Joke en ik vertrekken naar Suzhou. Maandag (morgen al!) gaan we op verkenning en al een eerste registratie, dinsdag definitief. We kijken er wel naar uit, maar tot dan moeten we er nog het beste van maken.

Hier in Shanghai hebben we al veel dingen gezien, en de volgende posts zullen wellicht over de musea, tempels en andere bezienswaardigheden gaan, maar vandaag schrijf ik over onze vrijdagavond. We hadden die dag niet zoveel bezocht en 's avonds waren we gaan eten in een pizzeria die ons was aangeraden door Thijs, die hier vorig jaar had gestudeerd. Volgens hem leverde Pizza Marzano de beste pizza's die hij ooit had gegeten en hij had misschien wel gelijk. Ik nam de pizza Peking Duck. Die kwam als eerste en was echt heel groot, wat de anderen deed hopen dat hun pizza ook zo groot was, maar helaas, hun pizza's waren bijna de helft kleiner (hihi).

[![Pizza Peking Duck](http://www.thomasvanhoey.com/wp-content/uploads/2012/09/cimg1417.jpg?w=300)](http://www.thomasvanhoey.com/wp-content/uploads/2012/09/cimg1417.jpg)



Daarna gingen we terug op weg, zagen we een leuk postkaartwinkeltje, dat om 22 uur sloot (en ons dus buitenjoeg). 22 uur heeft hier in Shanghai echter grote gevolgen, want tussen 22 en 23 uur sluiten ook de metro's! Het was de eerste keer dat ik, zijnde de "reisleider", eens niet oplette waar we al waren met de metro en toen misten we onze halte... Een overstap hier en wat getreuzel daar en we kwamen terecht op de voorlaatste metro, zo'n 6 minuten voor de laatste metro voorbij zou suizen. Ik kreeg wel wat stress, maar door omstandigheden (Joke die niet kon volgen omdat Madame per sé de trap wilde oprennen in plaats van de roltrap te nemen, en daardoor al hijgend meer dan een minuut later bovenkwam, want de trap bleek hoger dan ingeschat) stonden mijn medegezellen te schaterlachen tussen de bende Chinezen die ook hoopten op tijd thuis te geraken. Mijn oog viel op een reclameslogan (voor auto's denk ik): _genzhe bianhua zou, bu gen jihua zou_ 跟着变化走，不跟计划走 "Ga mee met de veranderingen, niet met de planning", wat dus zoveel wil zeggen als: "Go with the flow".  (nvdr: wie hier nu allemaal vierkantjes ziet die leeg zijn, zou Chinees moeten installeren op zijn computer, ik schrijf echt niet gewoon vierkantjes :p ).

Meegaan met de stroming is dan ook wat we nog gedaan hebben die avond, toen een medestudent in de hostel ons uitnodigde om mee te gaan naar de Shelter, dat bekend staat als een prima uitgangsplaats onder de expats hier. Het was een tof feestje, maar het leukste aan de avond vond ik dat we dus gewoon een taxi kunnen nemen in het Chinees, heen én weer; de metro's waren immers allemaal al gesloten. Die avond sliepen we ook maar zo'n schamele zes uur, terwijl mijn kamergenoten  gewoon zijn om 'uit te slapen' en volgens mij het liefst Shanghai van binnen hun kamer zouden verkennen. En hoewel hun lange slaapgewoonten mij soms storen, ben ik toch blij dat ze erbij zijn hier, want eigenlijk zijn het toch wel schatjes. Schatjes van patatjes.

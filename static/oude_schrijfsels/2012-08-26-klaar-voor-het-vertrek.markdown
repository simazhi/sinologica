---
author: simazhi
comments: true
date: 2012-08-26 05:22:52+00:00
layout: post
link: http://www.thomasvanhoey.com/belgie/klaar-voor-het-vertrek
slug: klaar-voor-het-vertrek
title: Klaar voor het vertrek
wordpress_id: 1722
categories:
- BelgiÃ«
---

![Valiezen, klaar voor het vertrek](http://aroundthesphere.files.wordpress.com/2010/05/luggage.jpg)

Daar was het moment dan: de valiezen ingeladen en ik aangekleed, klaar om te vertrekken naar de luchthaven. Voor wie nog niet weet waarover ik het heb, zal ik mezelf even voorstellen. Ik ben Thomas Van Hoey, een 21-jarige student aan de KU Leuven die sinologie studeert. Vanaf vandaag vertrek ik voor ongeveer een jaar naar [Suzhou ](http://en.wikipedia.org/wiki/Suzhou)in China om daar aan[ Soochow University](http://en.wikipedia.org/wiki/Soochow_University_(Suzhou)) te studeren. Maar eerst verblijven we nog een in een ander stadje dat op ongeveer drie kwartier van Suzhou verwijderd is. Je hebt er vast al wel eens van gehoord: Shanghai.

Ik hoop dat jullie mijn reis en alle bijhorende avonturen mee zullen volgen. In ruil zal ik proberen te updaten en hier en daar wat foto's laten zien, deal? Nu dat afgesproken is, kan ik met een gerust hart vertrekken, wat ik ook ga doen! Tot in China!

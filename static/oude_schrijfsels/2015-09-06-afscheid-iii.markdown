---
author: simazhi
comments: true
date: 2015-09-06 06:53:24+00:00
layout: post
link: http://www.thomasvanhoey.com/belgie/afscheid-iii
slug: afscheid-iii
title: Afscheid (III)
wordpress_id: 4932
categories:
- België
- Blog
tags:
- afscheid
- België
- reisjes
- travel
- vakantie
---

In [Afscheid I ](http://www.thomasvanhoey.com/reisjes/afscheid-i)kon je lezen over afscheid uit China, in [Afscheid II](http://www.thomasvanhoey.com/blog/afscheid-ii) over afscheid uit Taiwan en in deze post - Afscheid III - kan je lezen over afscheid van België.

Dit academiejaar, 2014-2015, deed ik de master Taalkunde aan de KU Leuven. Omdat ik mezelf wou pushen (en dacht dat ik wel wat voordeel had t.o.v. mijn _peers_), besloot ik ook Japans mee te volgen met de eerstejaars van Japanologie. Beide studies verliepen zeer goed en ik was blij dat ik dit jaar kon gebruiken om na mijn master in de Sinologie rond te kijken op zoek naar een volgende stap. Wat ik graag wilde doen, was doctoreren. En dus begon ik rond te kijken: al van in oktober keek ik online naar vacatures en ergens rond december vond ik een goede vacature bij Nijmegen. Helaas wilden ze mij daar niet, dus ja, pech voor hen :) .

Op een gelijkaardig moment kreeg ik ook een mail van de Taiwanese universiteit dat ze daar vanaf 2015 een nieuw soort beurzen hadden, en ik dacht: we gaan ervoor! Wat volgde was een spannende anderhalve maand van wachten, waarin ik steeds meer mijn hoop op dat dossier begon te vestigen - gepaard met het eerste afscheid van het voorbije jaar. Zoals de meeste lezers al wel weten, zit ik nu met een ex-vriend, die ik evenwel niet meer in levenden lijve heb gezien sinds januari (neen, hij is niet gestorven, hij is gewoon verworden tot _somebody that I used to know_, gezongen in mineur).



Maar het liedje is nog niet gedaan, zoals ik vorige keer al vertelde, voorspelde het zeeorakel mij een terugkomst naar Taiwan. En dat kwam uit: eind april kreeg ik te horen dat ik toegelaten was tot het Graduate Institute of Linguistics aan de National Taiwan University!! En ik had ook een beurs gekregen - met een zeer _fancy_ naam: de Research Fellowship for Outstanding International Doctoral Students! Het zeeorakel had gelijk.

Vanaf dat moment was het voor mij ook nog een kwestie van mijn master en mijn Japans goed af te ronden (check!) en toch ook stilletjes aan afscheid beginnen nemen van België. Deze zomer was geweldig en ik dank al mijn vrienden en familie om er te zijn voor mij. Met de tranen in de ogen (眼睛下雨霏霏) kijk ik terug op alle mooie momenten die ik nog heb mogen meemaken alvorens ik vertrek, straks. Bedankt aan jullie allemaal, jullie ma(a)k(t)en het leven voor mij heel wat rooskleuriger. Enkele beelden (die de werkelijkheid te kort aandoen):

![](http://www.thomasvanhoey.com/nextgen-attach_to_post/preview/id--4982)



Tot in Taiwan!

---
author: simazhi
comments: true
date: 2013-04-02 01:43:00+00:00
layout: post
link: http://www.thomasvanhoey.com/reisjes/paasupdate
slug: paasupdate
title: Paasupdate!
wordpress_id: 1744
categories:
- Blog
- Reisjes
- Suzhou
tags:
- Gardens
- Mudu
- reisjes
- Suzhou
- vakantie
- weekend
---

Gelukkige derde paasdag! Voor een verslagje van hoe mijn Pasen was, moet je nog wachten tot volgende keer, maar hieronder is een overzicht van de voorbije zes à zeven weken.

[caption id="attachment_802" align="aligncenter" width="450"][![Uitkijkend](http://www.thomasvanhoey.com/wp-content/uploads/2013/04/cimg54171.jpg?w=450)](http://www.thomasvanhoey.com/wp-content/uploads/2013/04/cimg54171.jpg) Uitkijkend[/caption]

De vorige nieuwsbrief deelde mee dat ik vertrokken was in Hong Kong. Gelukkig zijn we veilig aangekomen in Shanghai, waar het tot onze grote verbazing veel kouder was. Wat we daar deden? Joke verwachtte haar zus en ik besloot om zo gul te zijn om met haar te wachten. Hoe het spannende verhaal van deze twee zussen in in Suzhou verliep, kan je op [Jokes blog](http://jokevdborre.waarbenjij.nu/reisverslag/4480398/leuke-tijden) lezen. Nadien vernam ik trouwens dat mijn gulheid echt geapprecieerd werd en dat Leen, de zus van Joke, vond dat "ik echt lief geweest was", gevolgd door een verbaasde blik op mijn gezicht, omdat ik dacht dat ik altijd lief was, maar niet dus blijkbaar :p

Maar enfin, we kwamen aan in Suzhou op 9 februari, de vooravond van Chinees nieuwjaar en ik besloot om nog snel naar de supermarkt te gaan. Ik kwam er aan de buitenkant een klasgenoot tegen die me wist te vertellen dat de supermarkt om 18 uur sloot en het was toen kwart voor vijf en dat ze al een kwartier niemand meer binnenlieten. Ik dacht vervolgens bij mezelf om het spreekwoord "met alle Chinezen, maar niet met _den dezen_" eens uit te testen en inderdaad, na uitvoerig smeken - ja, ik weet hoe je op een zeer erge manier kan smeken in het Chinees, want ik heb dat in één van mijn Chinese drama's geleerd - mocht ik toch wel niet binnen zeker?!

Chinees nieuwjaar heb ik niet op bezoek bij Chinezen zelf geleerd, zoals veel andere klasgenoten hier in China, maar op een manier waar ik eigenlijk wel naar smachtte voor andere feestdagen zoals nieuwjaar: tv-kijkend in mijn bed met snacks! We weten ondertussen dat Céline Dion het een eer vindt om in China op te treden en dat ze 'jasmijn' in het Chinees kan zeggen en zingen. Later die avond barstte de hel los - vuurwerk overal, verschillende uren non-stop. Mooi om te zien, maar na een uur kijken heb je daar eigenlijk wel genoeg van gezien.

De rest van de wintervakantie verliep rustig. Ik kon bijslapen (lees: lekker luieren) in de namiddagen en eigenlijk gewoon mijn goesting doen, vakantie in de puurste betekenis van het woord. Behalve natuurlijk die ene nacht (19 februari) dat het om vier uur 's ochtends keihard bliksemde en een boom op nog geen tien meter voor mijn kot geraakt werd en de volgende ochtend alles sneeuwwit zag - ik zeg sneeuwwit omdat er plots sneeuw lag - en de boom gespleten was.

[caption id="attachment_830" align="aligncenter" width="450"][![Gebroken boom](http://www.thomasvanhoey.com/wp-content/uploads/2013/04/cimg5248.jpg?w=450)](http://www.thomasvanhoey.com/wp-content/uploads/2013/04/cimg5248.jpg) Gebroken boom[/caption]

Dat was ook de periode dat ik een roommate kreeg: Jan uit Tsjechië. Met alle exotische namen die ik hier al gehoord heb, was ik stomverbaasd dat ik de normaalste naam van België hier bij mij in de kamer kreeg. Zdenek Stybar kende hij niet (ook niet toen ik dat 'juist' probeerde uit te spreken), maar verder is hij echt wel een mr. nice guy. Hij heeft trouwens ook een [blog](http://matouchvcine.tumblr.com/)!

Enkele dagen later zijn we naar de Confuciustempel in Suzhou geweest en de Canglangtuin. Ik had verwacht dat de Confuciustempel (_fuzi miao_ 夫子庙) meer indruk ging maken dan dat hij deed. Het was meer een gebouw, waar ooit Confucius vereerd werd en dat nu een beetje vervallen was en eigenlijk vooral dienstdeed als rommelmarkt. Spijtig, spijtig...

[caption id="attachment_817" align="aligncenter" width="450"][![Thomas en Confucius](http://www.thomasvanhoey.com/wp-content/uploads/2013/04/cimg52591.jpg?w=450)](http://www.thomasvanhoey.com/wp-content/uploads/2013/04/cimg52591.jpg) Thomas en Confucius[/caption]

De Canglang tuin (_canglang ting_ 沧浪亭) anderzijds was wel de moeite. De lente deed zijn best om door te breken, wat hier en daar voor bloesem zorgde - op het moment van schrijven is het bijna zover dat OVERAL bloesem is, dus we doen ons best om voor prentjes te zorgen. Speciaal kenmerk van deze tuin: één buitenmuur is vervangen door een waterpartij (gracht/meertje), waardoor de makers van de tuin de illusie wilden wekken dat de tuin voor eeuwig doorliep en niet enkel een oase van rust en schoonheid in de stad is. Redelijk geslaagd, zou ik zo zeggen.

[caption id="attachment_824" align="aligncenter" width="450"][![Intrede van de lente](http://www.thomasvanhoey.com/wp-content/uploads/2013/04/cimg5283.jpg?w=450)](http://www.thomasvanhoey.com/wp-content/uploads/2013/04/cimg5283.jpg) Intrede van de lente[/caption]

![](http://www.thomasvanhoey.com/nextgen-attach_to_post/preview/id--3791)

Daarna begon het tweede semester, waar ik nu al vijf weken les heb gehad. Ik zit in het vijfde niveau. Lezers met een goed geheugen zullen nog wel weten dat ik in het begin mocht kiezen tussen vier en vijf, en toen voor vier heb gekozen. Wel, ik ben nog steeds blij met die keuze, want er is gewoon geen zesde niveau, omwille van de weinig mensen! Dus eigenlijk zit ik toch nog in het hoogste niveau. De mensen komen grotendeels ook uit mijn klas van vorig semester + de andere klas + enkele 'blijvers'. De lessen zijn nog steeds vrij leuk, onze docente van Chinees, Yang Hui 杨慧, en die van kijken-luisteren (maar niet meer spreken), Han Rong 韩蓉, geven ons nog altijd les, aangevuld met een spreeklerares die mijns inziens misschien beter bij haar leest had kunnen blijven, want ze interpreteert het vak 'spreken' vooral als spreekoefening voor zichzelf...

Ik volg dit semester ook nog een filmles, waarin we films kijken en de les erna bespreken (maar daar ga ik niet naartoe :D ) en een les 'lezen op gevorderd niveau'. Dat laatste doe ik vooral omdat ik eind april mee ga doen aan [HSK ](http://en.wikipedia.org/wiki/Hanyu_Shuiping_Kaoshi)(_Hanyu shuiping kaosh_i 汉语水平考试). Mijn vorige succesvolle deelname dateert al van 2010, toen ik voor niveau 3 slaagde. Na drie jaar moet 5 dan geen probleem zijn zeker, ware het niet dat het minstens 4 keer zoveel woordjes zijn en ik dus nog wel wat moet studeren ervoor :p

Wat hield me nog bezig de afgelopen weken? Wel, we (= Tsjechische Micha, Jan en Helena en Belgische Joke en Thomas) zijn naar [Mudu 木渎](http://en.wikipedia.org/wiki/Mudu) geweest, een waterdorpje dat dus gewoonweg met de metrolijn (die ene die we hebben) bereikbaar is en leeft van het toerisme die er oud uitziende gebouwen met zich meebrengen (inclusief optie om foto's te laten trekken in Qing-dynastiekleren). We hebben daar enkele tuinen gedaan en wat sfeerfoto's getrokken. Ik wil er nog eens teruggaan, want er was een berg daar - voor Belgen is alles wat een beetje boven de horizon uitkomt een berg - en die wil ik ook nog beklimmen! Tijd voor sfeerfoto's, want een beeld zegt meer dan duizend woorden, (waar we er achtenvijftig boven zitten!)

[caption id="attachment_779" align="aligncenter" width="450"][![Gracht](http://www.thomasvanhoey.com/wp-content/uploads/2013/04/dsc072711.jpg?w=450)](http://www.thomasvanhoey.com/wp-content/uploads/2013/04/dsc072711.jpg) Gracht[/caption]

![](http://www.thomasvanhoey.com/nextgen-attach_to_post/preview/id--3792)
